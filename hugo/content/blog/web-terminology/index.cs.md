---
draft: false
title: "Webová terminologie"
description: "Prvním krok pro kvalitní web je vytvoření kvalitního zadání. Proto je potřeba komunikovat s odborníky v jejich řeči. Naučte se základní terminologii odborníků."
date: 2023-12-01
categories: ["Produkt", "Web"]
---

Prvním krokem pro kvalitní web je vytvoření kvalitního zadání. Pro to je ale důležité pochopit základní terminologii, kterou webaři používají.

A proč teda vlastně potřebujete znát názvosloví webařů?

Při zadávání a tvorbě webu se setkáte se spoustou pojmů, které firma nebo jednotlivec bude používat. Pro to, aby konverzace mezi vámi a vaším dodavatelem byla co nejednodušší a nejsrozumitelnější je alespoň některé pojmy znát.

Pojmy, které využívají designéři, webaři nebo marketéři se vám také mohou hodit, pokud si vlastní web budete chtít sestavit sami. Lépe pochopíte co hledáte, jaké prvky používáte, jak se orientovat v nástrojích pro tvorbu webových stránek a na co se potřebujete soustředit při jejich tvorbě.

- [Design terminologie](#design-terminologie)
- [Marketing](#marketing)
- [Produkt](#produkt)
- [Technické názvosloví](#technické-názvosloví)
- [Proces](#proces)

## Design terminologie

**ABOVE THE FOLD** – na webu hero sekce – termín je převzaný z části novin konkrétně z horní části novin, která je vidět před přeložením. Na webu jde o část stránky, která je vidět po načtení.

**CX** – customer experience – zákaznická zkušenost, je souhrn toho co uživatel cítí, co si myslí a co používá při interakci a kontaktu s vaším produktem.

**A11Y** – accessibility – přístupnost webových stránek a aplikací je koncept, který dovuluje lidem s dlouhodobím nebo krátkodobím zdravotním postižením ovládat tyto weby nebo aplikace. Přístupnost má za úkol vytvořit prostředí, které je intuitivní a snadno ovladatelné pro všechny uživatele. Zjednodušeně se jedná o snadnou ovladatelnost pro všechny.

**IxD** – interaction experience design – design interakcí uživatele s webem, produktem nebo službou. Skládá se z pěti rozměrů: texty, vizuální vjemy, fyzické objekty a prostory, čas a chování

**LOW FIDELITY PROTOTYPE** – ten nejjednodušší prototyp. Náčrt průchodu uživatele webem, aplikací nebo službou. Obvykle nakreslený tužkou na papír.

**CUSTOMER JOURNEY MAP** – mapa cesty zákazníka (nebo také návštěvníka), která zahrnuje každou interakci zákazníka s vaší službou, značkou nebo produktem.

**MOCK-UP** – jednoduchý grafický návrh webu, který není interaktivní a který představuje vzhled a uspořádání webových stránek. Jeho hlavní účel je vizualizace webových stránek.

**WIREFRAME** – drátěný model "dráťák" je jednoduchá skica webu. Velice zjednodušený pohled na rozložení prvků webu a strukturu webu.

**MOODBOARD** – vizuální způsob, jak designér může získat představu zadavatele o vizuálním stylu, který se vám líbí a jak následně může navrhnout grafický koncept produktu. Zároveň slouží jako zdroj inspirace, nápadů a nálad k určitému projektu.

**RESPONSIVE WEB DESIGN** – responzivní design webu – design, který se adaptuje na různé šířky prohlížeče tak, aby se při každém rozlišení obsah zobrazoval správně.

**STYLE GUIDE** – dokument nebo soubor dokumentů, které popisují, jak použít design nebo branding v reálném a digitálním prostředí. Style guide popisuje jak využít jednotlivé prvky a styly tak, aby byla zajištěna jednotnost stylu napříč organizací.

**UI** – User Interface – uživatelské rozhraní je grafické zobrazení rozhraní. Všechny prvky využití barev, tlačítka, ikony, styl textu a jak se prvky v rozhraní uspořádávají a jak vypadají.

**UX** – User Experience – uživatelská zkušenost. Jedna z nejdůležitějších součástí designu webových stránek nebo jakéhokoli digitálního produktu. Je to design zaměřený na interakce uživatele s rozhraním. Jeho úkol je aby tyto interakce byly co nejpřirozenější a nejjednodušší.

## Marketing

**KONVERZE** – stav, kdy zákazník/návštěvník provede požadovanou akci (například odeslání poptávkového formuláře nebo objednání zboží).

**KONVERZNÍ TRYCHTÝŘ** – sales funnel – je to popis cesty potenciálního zákazníka. Od prvního kontaktu s produktem nebo službou až po nákup.

**LEAD / LEEDS** – hot, warm, cold – ve všech případech se jedná o potencíální zákazníky podle stupně zájmu. Největší stupeň je Hot oproti tomu Cold lead je ten nejnižší stupeň potenciálního zákazníka.

**MARKETINGOVÁ STRATEGIE** – plán a organizování marketingových aktivit, které pomáhají získat více zákazníků a vydělat více peněz.

**NEWSLETTER** – e-mailová kampaň, která má za úkol informovat o novinkách, slevách mebo jako zdroj sdílení knowhow a budování vztahu se zákazníky.

**HEATMAP** – graficky vzobrazená data o interakci uživatele v aplikaci nebo webových stránkách.

**SEO** – [Search Engine Optimization](/blog/what-is-seo/) – optimlaizace pro vyhledávače je soubor technik, který pomáhá webům získávat lepší hodnocení v jednotlivých vyhledávačích jako Google, Yahoo, Bing nebo DuckDuckGo.

**SESSION** – jedna návštěva uživatele na web. Jedná se o časový úsek od navštívení stránky uživatelem až po její opuštění.

**SESSION REPLAY** – záznam jedné návštěvy. Záznam je možné pořídit pomocí různých nástrojů. Záznam může zahrnovat pohled uživatele, vstup uživatele, jednotlivé kliknutí nebo jednotlivé události.

**PERSONA** – marketingová persona je popis zákazníka jako modelového uživatele služby, webu nebo aplikace. Pomáhá s pochopením zákazníka, jeho motivace a toho co hledá.

## Produkt

**KPI** – Key Performance Indicators – klíčové výkonnostní metriky nebo ukazatele. KPI se používají k měření úspěchu při dosahování cílů jako měření ekonomických cílů, měření růstu, výkon reklamních kampaní a podobně.

**MVP** – Minimum Viabld Product – minimální životaschopný produkt. Co nejmenší produkt, který plní požadovanou funkci. Jeho cílem je co nejrychleji získat zpětnou vazbu od uživatelů.

**BOTTLENECK** – úzké místo, které ovlivňuje průchod celou aplikací. Pokud v obchodně máte 3 pokladny na kterých můžete odbavit 300 lidí za hodinu a máte 500 zákazníků za hodinu, tak vaše úzké místo je nedostatečná kapacita pokladen.

**PROTOTYP** – funkční část aplikace nebo produktu určená pro testování a ověření. Prototyp umožní otestovat koncept u reálných uživatelů ještě před nákladnou implementací a realizací. Můžete si ověřit funkčnost návrhu a upravit řešení podle zpětné vazby.

**ROADMAP** – střednědobý harmonogram digitálního produktu. Plán rozvoje v střednědobém časovém horizontu. Plán cesty, kde jednotlivé milníky jsou projekty.

**SCOPE** – rozsah projektu nebo zadání.

**STAKEHOLDER** – zainteresovaná strana zájmové skupiny.

**TOTAL COST OF OWNERSHIP** – kompletní cena za tvorbu, provoz. Zahrnuje náklady na zadání, výzkum, tvorbu testování, provoz a údržbu webu.

**TOUCH POINT** – kontaktní místo, kde se uživatel seznamuje nebo potkává se službou, produktem nebo nabídkou.

**VALUE PROPOSITION CANVAS** – nástroj používaný k vytváření a vizualizaci hodnotového návrhu produktu nebo služby. Je to plán, který firmám a podnikatelům ukazuje, jak lépe rozumět tomu, co jejich zákazníci potřebují, a jak mohou jejich produkty nebo služby tyto potřeby naplnit.

**BRIEF** – dokument, který popisuje a vysvětluje potřeby klienta. Každý brief by měl obsahovat hlavní informace o projektu, stručný popis projektu a jeho kontext, nadefinované cíle projektu, popis cílových skupin _(pro koho jsou stránky)_, požadavky na design, základní výstupy, termíny nebo základní harmonogram a omezení projektu.

**BUSINESS CASE** – dokument, který zahrnuje přínosy projektu a zdůvodňuje proč ho realizovat. Přínosy mohou bý různe. Nejčastější jsou finanční nebo např. zvýšení dosahu a tím zvýšení počtu pravidelných návštěvníků.

**COMPLIENCE** – soulad s pravidly a předpisy, které je nutné při provozování webu splňovat. Jedná se například o ochranu osobních údajů nebo soulad se zákonem o přístupnosti.

**CMS** – Content Management System – systém pro správu obsahu. Dovoluje správci snadno upravit obsah stránky bez potřeby zasahovat do kódu.

**CRM** – Customer Relationship Management – systém pro správu zákazníků. Seznam zákazníků a jejich řízení v prodejním cyklu. Jednotliví zákazníci jsou uvedeni se záznamem kontaktu a informacemi o nich. Systém pomáhá efektivně řídit prodej a komunikaci se zákazníky.

### Druhy webových stránek

**WEBOVÁ APLIKACE** – je stránka, která pomocí webového rozhraní. Webová aplikace umožňuje uživatelům provádět různé úkoly, komunikovat s daty nebo provádět konkrétní funkce přes internet. Webové aplikace podobně jako mobilní aplikace jsou specifické svou interaktivitou a funkcionalitou.

**WEBOVÁ PREZENTACE** – prezentační webová stránka, na které většinou firmy nebo jednotlivci nabízejí své služby nebo slouží pro informování návštěvníků.

**BLOG** – webové stránky, které slouží pro psaní článků a sdílení informací.

**INTRANET** – webové stránky nebo aplikace. Slouží pro interní potřeby firmy a je dostupná pouze pro interní účely. Může se jednat pro informační platformu, školící centrum nebo interní plánování.

**E-SHOP / E-COMMERCE** – online obchod, na kterém jsou nabízeny reálné produkty, předplatné, online kurzy nebo třeba poukázky.

## Technické názvosloví

**RELEASE TO PRODUCTION** – vydání do produkční verze produktu. To zahrnuje vydání kompletního produktu nebo jeho úprav a změn do produkčního prostředí (prostředí, kde jsou změny dostupné pro uživatele).

**SSL** – protokol pro šifrování komunikace mezi webem, prohlížečem a návštěvníkem.

**BUG** – technická chyba nebo defekt. Při vývoji jde o chybu kódu nebo chybu v zadání. Chybou může být i nesrozumitelnost a nepoužitelnost webu.

**COOKIES** – melé textové soubory, které obsahují informace a data o návštěvě daného webu. Mohou se používat pro ovládání prvků webových stránek nebo měření návštěvnosti webu.

**DNS** – Domain Name Server – doménový server. Server, který funguje jako telefonní seznam internetu. Lidé přistupují na internetové stránky pomocí doménových jmen jako např. _seznam.cz_. Webové prohlížeče poté přistupují k tomuto serveru, aby tyto adresy přeložili do IP adres, aby prohlížeče mohly načíst zdrojový obsah stránek.

**CLIENT SIDE / SERVER SIDE** – jsou části aplikace, které jsou umístěny pro určité účely. Client side neboli klientská strana je určena pro přistupování ke službě klientem. Server side neboli strana serveru je služba běžící na serveru a zpracovává data a logiku aplikace. Zároveň server side logika odděluje prezentaci od datového modelu

**HOSTING** – služba, která umožňuje umístit a uchovat webovou stránku nebo aplikaci na internetu. Je to pronájem úložiště, které je neustále připojené k internetu a je dostupné z určité adresy.

## Proces

**WATERFALL** – vodopádové metodiky – metoda vývoje softwaru, který probíhá ve fázích nebo v dlouhých blocích. Každá fáze má svou návaznost. Takový vývoj je časově náročný a teprve na konci celého vývojového cyklu. Ten může trvat několik měsíců nebo i více.

**AGILE** – agilní metodiky – metodika agilního vývoje, která si zakládá na postupném a opakujícím se processu tvorby softwaru. Klade důraz na postupný vývoj, časté dodávání částí projektu a průběžné zlepšování, s cílem rychle reagovat na změny. Zadavatel má díky tomuto postupu možnost získat zpětnou vazbu rychle a díky tomu rychle ověřit dosažené cíle. Protikladem je vodopádový model vývoje.

**ITERACE** – je to proces opakování. Vývoj webu projde potřebnými fázemi jako je návrh, vývoj testování a spuštění. Tento proces se následně v krátkých intervalech opakuje a vždy přidá něco nového nebo zlepší stávající funkce.
