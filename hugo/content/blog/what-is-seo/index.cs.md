---
draft: false
title: "Co je to SEO a proč je to must‑have pro každý web"
description: "Vytvořte kvalitní SEO základ pro váš web. Objevte klíčové kroky pro zvýšení návštěvnosti, lepší pozici ve vyhledávačích a výkonnost vašich stránek."
date: 2023-12-18
categories: ["seo"]
---

Jak to, že když vyhledáváte informace, produkty nebo služby online _(třeba na Googlu)_, tak se některé stránky zobrazují jako první ve vyhledávači? **Je to díky SEO** – optimalizaci pro vyhledávače (anglicky Search Engine Optimization). SEO není pouze o tom být vidět jako první ve vyhledávání, ale o tom být nejrelevantnější a nejhodnotnější možností pro vyhledávací dotazy uživatelů.

Díky vyšší pozici ve výsledcích vyhledávání se zvedá vaše viditelnost, návštěvnost, i důvěryhodnost pro vaše potenciální zákazníky.

Kvalitní SEO a jeho optimalizace zajistí, že budete na internetu vidět v organických (neplacených) výsledcích vyhledávání. SEO vám také zvýší a zkvalitní návštěvnost vašich webových stránek. Zjednodušeně SEO slouží pro získání více návštěvníků, kteří se skutečně zajímají o to, co na webu nabízíte.

Pokud nemáte vyřešené SEO přicházíte o velké množství návštěvníků a potenciálních zákazníků, kteří používají internetové vyhledávače _(jako Google, Seznam, Bing nebo Yahoo)_.

## Co je to SEO?

SEO (Search Engine Optimization) optimalizace je proces, který pomáhá webům umisťovat se výše v organických výsledcích vyhledávání ve vyhledávačích (např. Google). Kvalitní SEO marketing vám pomůže zvýšit návštěvnost vašich webových stránek.

Hlavní výhodou SEO je to, že se jedná o organické hodnocení. To znamená, že aby vás vyhledavače zobrazovali, nemusíte platit (na rozdíl od PPC reklamy).

### Klíčové součásti SEO

Pokud se budeme bavit o tom, jak optimalizovat stránku pro vyhledávání na Googlu, tak existují 3 hlavní oblasti, které je nutné řešit: **On‑page SEO _(SEO na stránce)_**, **off‑page SEO _(SEO mimo stránku)_** a **technické SEO**.

- **On-page SEO** je optimalizace jednotlivých stránek, zlepšování jejich pozice ve vyhledávačích a získávání kvalifikovanější návštěvnosti.
- **Off-page SEO** se zaměřuje na zvyšování důvěryhodnosti webu pro vyhledávače a budování odkazů z jiných stránek.
- **Technické SEO** se zabývá strukturou webových stránek a technickým řešením webových stránek jako je rychlost načítání stránek, přizpůsobení pro telefony, strukturovaná data nebo zabezpečení.

## Proč je SEO tak důležité?

Na rozdíl od placené reklamy (SEA - PPC), za organické výsledky neplatíte. Stejně tak ani neplatíte za pozici ve vyhledávání.

SEO vám pomůže přinést nové návštěvníky pomocí organického vyhledávání a bez nutnosti platit za reklamu. Navíc 94 % prokliků ve vyhledávačích vede na organické výsledky.

Placená reklama vám sice dovolí být zobrazení nad organickými výsledky a prvních pozicích. Ale pokud přestanete za reklamu platit, tak stejně jak rychle vám návštěvy webu přibyly, tak stejně rychle vám návštěvy klesnou.

Podle dat z [backlinko.com](https://backlinko.com/seo-stats) jsou největším zdrojem návštěv webů vyhledávače, kde tvoří téměř 60 % návštěv webů.

- Stránky na 1. pozici ve vyhledávači Google získávají přibližně 32 % všech prokliků
- Prvních 5 organických výsledků získávají 67,6 % všech kliknutí
- 49 % marketérů uvádí, že **organické vyhledávání má nejlepší ROI** ze všech marketingových kanálů.

Dobře optimalizované SEO vám tedy přinese pomalejší, ale stabilní nárůst návštěv.

## Základy SEO marketingu

Pokud půjdeme do detailu, tak SEO marketing je velice komplexní a skládá se z mnoha oblastí a komponent. Mezi hlavní patří:

- **Analýza klíčových slov**
- **Tvorba obsahu**
- **On-page SEO**
- **Off-page SEO**
- **Technické SEO**

Nečekejte, že se výsledky dostaví okamžitě. Nějakou dobu bude trvat než vaše strategie zafunguje a než Google a jiné společnosti zaindexují vaše změny. V některých případech to může trvat měsíce, někdy týdny nebo i hodiny.

### Analýza klíčových slov

Klíčová slova jsou absolutním základem SEO strategie. Pokud nikdo nevyhledává o čem píšete, tak nezískáte žádnou organickou návštěvnost. I kdybyste se třeba stavěli na hlavu.

Proto je důležité dělat analýzy klíčových slov. Cena za neúspěch je až příliš vysoká. Vyberete si klíčové slovo vytvoříte obsah a výsledek se nedostavil. Vy jste investovali spoustu zdrojů do vytvoření obsahu, který nefunguje.

Ale žádný strach analýza klíčových slov (alespoň v základní formě) není raketová věda a můžete se to naučit.

Nejlepší SEO strategie zahrnují konstantní obnovování analýzy klíčových slov. Většinou v rámci pravidelného SEO plánování, které může probíhat v různých intervalech naříklad měsíčně nebo třeba čtvrtletně.

### Tvorba obsahu

Asi jste slyšeli nebo narazili na spojení: _"Obsah je král"_. Pokud jste na toto spojení nenarazili, tak to zjednodušeně znamená, že obsah a jeho kvalita je hlavní metrika pro umístění ve výsledcích vyhledávání.

To je hlavně kvůli tomu, že jeden z cílů Googlu je _[Přinášet co nejrelevantnější a nejspolehlivější informace](https://www.google.cz/search/howsearchworks/our-approach/)_. Pokud teda chcete, aby se vaše stránky umisťovaly na prvních pozicích, tak je důležité soustředit se na kvalitu vašeho obsahu.

Obsah má 3 hlavní komponenty, na které je důležité se zaměřit: kvalita, důvod vyhledávání a to, jak je obsah aktuální.

#### Jak vytvářet kvalitní obsah:

1. **Pochopte co uživatelé hledají**
2. **Vyprofilujte si vaše cílové skupiny**
3. **Rozdělte text do menších bloků**
4. **Vytvářejte obsah, který je užitečný a kompletní**
5. **Aktualizujte obsah**

### On-page SEO

On-page SEO (nebo SEO na stránce) znamená vše co je možné udělat pro zlepšení pozice jednotlivích stránek. Soustředí se na to, aby Google a jiné vyhledávače snadněji porozuměli obsahu a lépe chápali jeho strukturu.

Do toho patří i tvorba obsahu, struktura kódu, pochopení uživatelů nebo jednotlivé **_meta značky_**.

#### Struktura obsahu

Pokud jste ve vysoce konkurenčním prostředí, tak tvořit kvalitní obsah nestačí. Stejně důležité jako kvalitní obsah je jak lidé obsah vyhledávají a proč obsah vyhledávají.

Zároveň nedává smysl kopírovat obsah, který se umisťuje na prvních příčkách. Vždy je potřeba přidat něco unikátního a dokázat vlastní odbornost nebo zkušenost.

**Ve zkratce je důležité zaměřit se na tyto oblasti:**

- Tvorba obsahu i podle toho co uživatelé hledají a co chtějí vědět
- V obsahu nabídněte něco unikátního ať už unikátní pohled nebo konkrétní zkušenost
- Dokázat vlastní odbornost nebo zkušenost
- Použití smysluplného prolinkování, jak externích linků, tak interních

#### Struktura kódu

Velký pomocník pro vyhledávače je správná struktura kódu. Díky tomu mohou vyhledávače snadno obsahu porozumět.

První velké téma je sémantické HTML. To je kód, který lépe popisuje strukturu obsahu. Značky jako `<article>`, `<main>`, `<footer>`, `<header>` nebo `<nav>` o sobě řeknou mnohem více než `<div>`, který obaluje hromadu obsahu.

Stejně tak důležité je udržet správnou posloupnost nadpisů, kde každá stránka by měla mít jeden nadpis první úrovně `<h1>` a následně využívat nadpisy 2. až 6. úrovně `<h2>...<h6>` pro rozdělení obsahu.

Pokud používáte obrázky, tak i ty vám mohou pomoci v organickém vyhledávání. Google totiž využívá data i z obrázků jako je **název souboru** nebo **popis obrázku**. Google také dovoluje vyhledávat pomocí obrázků, takže se klidně může stát, že někdo navštíví vaši stránku díky tomuto typu vyhledávání.

Proto je dobré u obrázků na vašem webu používat popisné názvy souborů obrázků a používat popisy obrázků:

```
<img src="[cesta-k-obrazku]/nazev-obrazku.jpg" alt="Popis obrazku">
```

Název obrázku a jeho popis by měl dávat smysl. To znamená pokud máte fotku trička potisknutého fotografií psa, která se jmenuje IMG_12345.jpg, tak je lepší ji pojmenovat tricko-s-pejskem.jpg.

Stejně tak pokud napíšete popis (`alt` atribut) pouze jako _"Tričko"_, tak vyhledávači práci s pochopením vašeho obsahu moc nepomůžete.

#### Meta značky

Meta značky pomáhají vyhledávačům pochopit obsah a správcům dovolují zobrazovat ve vyhledávání informace, které chtějí aby se zobrazovaly.

Ty nejdůležitější meta značky jsou:

- titulek `<title>Název stránky</title>`
- popisek `<meta name="description" content="Popis stránky">`

Další důležitou meta značkou je viewport, který se používá pro responzivní design. Tato značka slouží k tomu, aby mobilní zařízení nepoužívaly výchozí viewport, optimalizovaný pro přirozené rozlišení. Do hlavičky tak stačí přidat jeden řádek kódu:

```
<meta name="viewport" content="width=device-width, initial-scale=1" />
```

Bez použití této meta značky se web vykreslí do výchozího rozložení viewportu (ten je většinou 980 pixelů). _Web bude potom vypadat jako na počítači._

Samozřejmě `viewport` meta značka není tak důležitá pro to, aby prohlížeč pochopil strukturu obsahu, ale zlepšuje UX, které je také velice důležité pro SEO.

### Off-page SEO

Oproti on-page SEO, které se stará o optimalizaci jednotlivých stránek, off-page SEO (SEO mimo stránky) je oblast, která se zaměřuje o zvyšování reputace a důvěryhodnosti stránek.

Je to jeden z nejsložitějších kroků v celém SEO procesu, protože zahrnuje vybudování prolinkování s relevantním a kvalitním obsahem, který vytvořil někdo jiný, na jiných webových stránkách. Budování takzvaných **Backlinků**.

Díky **backlinkům** vás Google vnímá jako věrohodný zdroj, za který se jiní tvůrci, kteří na vás odkazují, zaručili.

Off-page SEO se zabývá těmito oblastmi:

- Budování linků
- Budování autority stránek
- Tvorba obsahu na sociálních médiích
- Budování brandu
- PR a zmínky v médiích
- Hostující blogování

### Technické SEO

Stránky musí být v první řadě indexovatelné a skenovatelné jednotlivými vyhledávači. Bez toho vás ani vyhledávače nezobrazí ve výsledcích.

Technické SEO se stará přesně o tohle. Stará se o to aby váš web vyhledávače objevily, procházely, zaindexovali a zobrazovali je vy výsledcích vyhledávání.

Základy technického SEO nejsou tak složité. Pokud ale chcete jít více do hloubky, tak technické SEO může být velice komplexní a složité na pochopení.

Zjednodušeně pomocí technického SEO se snažíte dosáhnout:

- Snadné indexace, průchodnosti a objevitelnosti stránek vyhledavači
- Mobilní použitelnosti
- Řešení duplicit na webu
- Rychlé načítání
- Popis strátek a obsahu
- Intuitivní a srozumitelné struktury stránek
- Zabezpečení a důvěryhodnosti stránek

Vyhledávačům můžete pomoci při použití souborů jako je `sitemap.xml` nebo `robots.txt`. Každý tento soubor má samozřejmě svoji roli.

Soubor **siteamap.xml** slouží k tomu, aby vyhledávače měli ihned k dispozici mapu stránek. Díky tomu snáze najdou všechny stránky, které na vašem webu jsou.

Soubor **robots.txt** zase slouží k tomu, aby vyhledávače věděli které stránky chcete indexovat a které ne. Alternativně je možné používat meta značky, které omezuje nebo povoluje roboty na stránkách.

```
<!-- meta značka, která zakazuje indexaci -->
<meta name="robots" content="noindex" />


<!-- meta značky, které povolují indexaci -->
<meta name="robots" content="index,follow" />
<meta name="googlebot" content="index,follow" />
```

#### Technické řešení webových stránek

Jednou z **klíčových součástí je i výkon stránek**. To, jakým způsobem jsou webové stránky technicky postavené a jaké technologie využívají může ovlivnit jak se lidé na vašich stránkách chovají.

Vaší pozici totiž mohou ovlivnit i data od reálných uživatelů. Jako rychlost načítání webu nebo Core Web Vitals, UX stránek a responzivní design.

Pro zvýšení výkonu stránek můžete při nejmenším udělat to, že veškeré soubory, které si uživatel stahuje do prohlížeče _(jako html, css nebo javascriptové soubory)_ jsou minifikované. To znamená, že tyto soubory jsou očištěny o nepotřebné znaky a je z nich vytvořen nejmenší možný soubor.

Další soubory které je dobré optimalizovat jsou borázky, které mohou být hodně velké a díky tomu jejic stahování může výrazně zpomalit váš web. Pro optimalizaci obrázků je dobré využívat nové formáty (**_webp_** nebo **_avif_**), které jsou optimalizované pro web.

Pro vyhledávače je stejně důležité trvalé _(status kód `301`)_ nebo dočasé _(status kód `302`)_ přesměrování aktuálně nedostupných stránek.

#### Strukturovaná data oa Open Graph

**Strukturovaná data** slouží k popisu obsahu jednotlivých stránek a umí zajistit speciální formát zobrazení ve vyhledávačích Google takzvané "Rich Snippets".

Zjednodušeně vložením kódu ve standardizovaném formátu můžete dosáhnout specifického zobrazení ve výsledku vyhledávače. A to vám může pomoci zlepšit pozici ve vyhledávači.

Google doporučuje formát **[JSON-LD](https://json-ld.org/)**, ale existují další formáty jako je **[Microdata](https://www.w3.org/TR/microdata/)** nebo **[RDFa](https://www.w3.org/TR/rdfa-lite/)**. Pokud můžete, použijte **JSON-LD**. Je to nejnovější formát a oddělíte si data pro vyhledavače a váš HTML kód.

**Open Graph** je formát pro metadata, který popisuje stránku jako celek a nesnaží se o popis samotného obsahu.

```
<meta property="og:title" content="Titulek">
<meta property="og:image" content="obrazek.jpg">
```

Hlavní účel **Open Graph** formátu je zobrazovat dodatečné informace při sdílení odkazu na stránky přes sociální sítě. Nepomůže vám to se SEO, ale rozhodně vám pomůže dát uživatelům sociálních sítí, kde odkaz sdílíte, více relevantních informací a zvýšíte tak šanci na proklik.

#### Struktura stránek

Máte prolinkované stránky smysluplně a srozumitelně pro uživatele? Navazuje obsah na sebe a prezentujete relevantní informace ve správnou dobu?

Při tvorbě struktury stránek se musíte zaměřit na uživatele a jeho potřeby. Díky tomu dosáhnete vašich business cílů, zvýšíte návštěvnost vašich stránek a pravděpodobně získáte nové klienty.

## Tipy jak zlepšit vaše SEO

Ne vždy máte možnost ovlivnit každý aspekt, který ovlivňuje SEO. Co ale můžete ovlivnit je kvalita obsahu, struktura obsahu, struktura stránek použitelnost stránek na mobilních zařízeních nebo vhodně vybrané popisky. S tím komplikovanějším vám můžeme [pomoct](/services/seo/).

### 1. Pište kvalitní obsah

Dělání kvalitního obsahu je to nejdůležitější. Vytvářejte obsah, který vaši uživatelé hledají a o který mají zájem. Zaměřte se na detail a témata vysvětlujte do hloubky.

Tvořde obsah, kde demonstrujete vlastní zkušenost a expertýzu. A nikdy nekopírujte obsah, který už existuje. Snažte se vždy vytvořit něco unikátního a něčeho co dává uživatelům něco navíc.

### 2. Používejte hierarchii nadpisů

Na každé stránce byste měli mít 1 nadpis 1. úrovně `<h1>`. Tento nadpis je pro SEO nejdůležitější. Pokuste se do něj vložit klíčové slovo nebo vyhledávací frázi, na kterou se soustředíte.

Na zbytku stránky používejte nadpisy 2. až 6. úrovně `<h2>...<h6>`. Tyto nadpisi strukturujte tak, abyste správně komunikovali hierarchii informací.

### 3. Používejte základní meta značky

Používejte `title` a `description` meta značky pro popis vaší stránky a pro správné zobrazování ve vyhledávačích.

Značku `title` použijte jako nadpis vaší stránky, který uvidí uživatel jako první. Použijte v ní klíčové slovo nebo konkrétní klíčovou frázi.

Značka `description` slouží jako popis stránky. Zahrňte do ní co nejrelevantnější popis. Pokud chcete popsat stránku _"o nás"_ napište krátký popisek vaší firmy nebo přímo vás. Pokud chcete popsat článek napište krátké shrnutí.

### 4. Postarejte se o správný design a technické řešení

Udělejte stránky optimalizované pro telefony a minifikujte soubory, které si uživatel musí stahovat. Používejte cache a minimalizujte počet dat, které jsou potřeba pro načtení funkční verze stránek.

Soustřeďte se na to, aby když vytváříte design stránek, tak aby byl v první řadě vytvářen pro mobilní zařízení.

Všechna data a obrázky minifikujte a optimalizujte. Tedy pokud je to možné. Obrázky můžete optimalizovat snadno pomocí různých nástrojů my doporučujeme aplikaci [Squoosh](https://squoosh.app) a pokud potřebujete optimalizovat `.png` obrázky tak [Tinypng](https://tinypng.com)

## Shrnutí

SEO se zabývá několika oblastmi jako je **_tvorba obsahu_**, **_on‑page SEO_**, **_off‑page SEO_** nebo **_technické SEO_**. Díky optimalizaci těchto oblastí dosáhnete toho, že vás vyhledavače začnou zobrazovat pro relevantní vyhledávací výrazy. Vaše pozice se potom odvijí od těchto oblastí.

Více než 60 % veškerého provozu na internetu začíná ve vyhledávači. Díky optimalizaci SEO marketingu bude váš web ve vyhledávačích lépe vidět. A pokud se dlouhodobou prací dostanete na 1. pozici ve vyhledávači, můžete získat i více než 30 % všech prokliků.

Pokud dlouhodobě bojujete s organickou návštěvností a chcete dosahovat lepších výsledků pomocí SEO marketingu rádi vám s tím [pomůžeme](/services/seo/) od analýzi přes optimalizaci až po správu obsahu.

SEO marketing je dlouhodobý, ale pomůže vám získat stabilní nárůst uživatelů. A na rozdíl od placené PPC reklamy za jednotlivé prokliky nic neplatíte.
