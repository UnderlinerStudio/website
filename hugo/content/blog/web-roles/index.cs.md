---
draft: false
title: "Role při vytváření webu"
description: "Kolem webových stránek se pohybuje hodně profesí. Pojďme je společně prozkoumat a pochopit."
date: 2024-01-08
categories: ["proces", "web"]
og: "cover.webp"
noTOC: true
---

Kolem webů a digitálních produktů je velké množství profesí, které vstupují do realizace. Některé z nich nemusíte ani znát a u jiných nevíte co je jejich pracovní náplní.

Když chcete vytvořit webové stránky, appku nebo jakýkoli digitální produkt, potřebujete vědět, koho oslovit. Kdo je to UX designér a proč potřebujete výzkumníka nebo analytika? Tvorba digitálních produktů stejně tak webových stránek je velice komplexní a na každou důležitou oblast je dobré mít odborníka. Jinak si zaděláváte na velký problém, který vás může stát hodně peněz i času.

Ať budete spolupracovat s agenturou, nebo se skupinou externistů, je dobré znát koho vlastně potřebujete, aby vám vytvořil design nebo koho potřebujete pro to, aby byl produkt dostatečně výkonný a úspěšný.

## Organizace

**Product owner** – vlastník produktu, reprezentuje zákazníka a stakeholdery. Je zodpovědný za stanovení vize produktu a prioritizaci požadavků. Je hlavním spojením mezi zákazníkem a vývojovým týmem.

**Produktový manažer** – vede vývoj a provoz produktu. Zastupuje zákazníky, uživatele a stakeholdery. Spravuje celý životní cyklus produktu, od konceptu přes vývoj až po uvedení na trh. Sleduje trh a konkurenci, definuje cíle produktu.

**Projektový manažer** – je zodpovědný za plánování, žízení a kontrolu běhu projektu. Zajišťuje, že projekt bude dokončen včas, v rozpočtu a dle požadavků. Koordinuje týmy a řídí zdroje.

**Scrum master** – podporuje tým v agilních metodologiích, jako je Scrum, řeší překážky a zajišťuje efektivní komunikaci a procesy v týmu.

## Marketing

**Analytik** – shromažďuje a analyzuje data, která pomáhají při rozhodování o směrování produktu a vylepšování jeho funkcí. Zaměřuje se na analýzu stávajících systémů a procesů, navrhuje metriky a reportuje výsledky.

**Marketér** – propaguje produkt či službu, vytváří a implementuje marketingové strategie, sleduje trendy na trhu. Stará se o marketingové kampaně.

**Expert na sociální média** – spravuje sociální média značky, vytváří obsah a interaguje s komunitou. Je zodpovědný za placený a organický růst zájmu o značku nebo produkt.

## Obsah

**Copywriter** – textař, který zná kontext sdělení. Píše přesvědčivý a kreativní textový obsah pro webové stránky, blogy, reklamy a další marketingové materiály. Je zodpovědný za tvorbu poutavých textů.

**Doménový expert** – specialista na určitou oblast nebo sektor, poskytuje hluboké znalosti a poradenství pro vývoj produktu.

**SEO specialista** – optimalizuje webové stránky pro vyšší umístění ve vyhledávačích, analyzuje klíčová slova, sleduje výkon.

**Korektor** – kontroluje a opravuje jazykové a gramatické chyby v textech, zajišťuje jejich správnost a srozumitelnost.

## Design & Grafika

**UI Designer** – navrhuje uživatelské rozhraní webových a mobilních aplikací, zaměřuje se na vzhled a styl. Spravuje knihovny a designové systémy. Dohlíží na použití principů na projektech.

**UX Designer** – navrhuje funkčnost nových webů a aplikací. Tvoří scénáře použití webu a průchodnosti webu. Zabývá se uživatelským zážitkem, zákaznickou zkušeností (UX), strukturou a funkčností produktu.

**Visual Designer** – vytváří vizuální prvky, jako jsou obrázky, ikony a grafika, které definují estetický směr produktu.

**Interaction designer** – zaměřuje se na vytváření poutavých interaktivních zážitků, pracuje na tom, jak uživatelé interagují s produktem.

**Grafik** – vytváří grafické prvky pro webové stránky, aplikace a tištěné materiály. Je zodpovědný za tvorbu grafiky v jednotném vizuálním stylu a za tvorbu grafického manuálu.

**Ilustrátor** – zaměřuje se hlavně na výtvarnou stránku produktu. Vytváří ilustrace pro různé aplikace, od webových stránek po marketingové materiály, které grafik dále zpracuje a technicky vyladí.

## Vývoj

**Vývojář** – programuje a vyvíjí softwarová řešení, pracuje na backendu, frontendu nebo na obou. Vývojář se zaměřuje na technickou vrstvu produktu.

**Front-end vývojář** – specializuje se na vývoj uživatelského rozhraní webových aplikací, pracuje s technologiemi jako HTML, CSS, JavaScript.

**Back-end vývojář** – zaměřuje se na serverovou stranu aplikací, databáze a integrační procesy.

**Full-stack vývojář** – ovládá jak front-end, tak back-end technologie, schopný pracovat na celém rozsahu vývoje aplikací.

**Devops vývojář** – propojuje vývoj softwaru (Dev) a jeho provoz (Ops), zajišťuje kontinuální integraci a doručování. Vyvijí automatizované řešení pro nasazení a provoz aplikací.

**QA Tester** – zajišťuje kvalitu softwaru, provádí testování, aby identifikoval a opravil chyby před uvedením produktu na trh. Manuálně testuje výstupy vývojářů a vyvijí skripty pro automatizované testování.
